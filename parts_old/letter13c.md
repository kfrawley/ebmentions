---
letter: 13
section: edit
---

D’Avenay il 29 ottobre 1672

Dalle tante istanze che fate per riavermi conosco abbastanza che mi sono ingannata circa i sospetti che ho avuto del vostro poco affetto e stima verso di me. Vi prego di credere che la poca salute ch’avevo in Roma mi aveva nutrito un’avversione per quella citt&#224;, la quale accresciuta dall’impossibilit&#224; di uscirne, mi fece prendere una cos&#236; gran risoluzione di allontanarmene con mio tanto rischio; e dopo non ho operato in modo di avere rimproveri da nessuno, n&#233; meritavo di essere trattata in questa forma. Quando partii da Grenoble, non ebbi altra mira che di andare a Parigi per parlare al Re, vedere tutti i miei parenti et dopo mettermi

in un convento in quella citt&#224; o poco lontano. Dove non avevo pensiero di vedere altri che loro, conforme ho fatto sino a ora, n&#233; vi deve parere stravagante che io scegliessi una citt&#224; come Parigi per stare, mentre vi sono tutti i miei parenti e dove trovavo ogni sorta di appoggio e di comodit&#224;. Il Re, per il contrario, volendo avere ogni sorta di compiacenza per voi, mi ha mandata in un monasterio deserto a trenta leghe di Parigi, dove mi trovo con pochissima salute. Se mi darete campo di aderire un poco agli miei desideri, mi trovarete altres&#236; sempre pronta a risarcire col proprio sangue il danno che credete vi abbia potuto fare.

{:.text-right}
Maria Mancini Colonna