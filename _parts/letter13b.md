---
letter: 13
section: edit
---

D’Avenay, il 29 ottobre 1672

Dalle tante istanze che fate per riavermi conosco abbastanza che mi sono ingannata circa i sospetti che ho avuto del vostro poco affetto e stima verso di me. Vi prego di credere che la poca salute ch’avevo in Roma mi aveva nutrito un’avversione per quella città, la quale accresciuta dall’impossibilità di uscirne, mi fece prendere una così gran risoluzione di allontanarmene con mio tanto rischio; e dopo non ho operato in modo di avere rimproveri da nessuno, né meritavo di essere trattata in questa forma. Quando partii da Grenoble, non ebbi altra mira che di andare a Parigi per parlare al Re, vedere tutti i miei parenti et dopo mettermi

in un convento in quella città o poco lontano. Dove non avevo pensiero di vedere altri che loro, conforme ho fatto sino a ora, né vi deve parere stravagante che io scegliessi una città come Parigi per stare, mentre vi sono tutti i miei parenti e dove trovavo ogni sorta di appoggio e di comodità. Il Re, per il contrario, volendo avere ogni sorta di compiacenza per voi, mi ha mandata in un monasterio deserto a trenta leghe di Parigi, dove mi trovo con pochissima salute. Se mi darete campo di aderire un poco agli miei desideri, mi trovarete altresì sempre pronta a risarcire col proprio sangue il danno che credete vi abbia potuto fare.

{:.text-right}
